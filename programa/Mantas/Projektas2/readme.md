### Tikslas

Priprasti prie reiškinių su kintamaisiais pertvarkymų. Didžiausią dėmesį skirsime daugianarių daugybai. Po to, kiek turėsime laiko, eisime prie veiksmų su šaknimis, lygčių sprendimo ir skaidymo dauginamaisiais.

### Priemonės

* Pastudijuoti, kur pritaikomas daugianarių dauginimas ir kaip atliekamas atvirkščias procesas: gautos sandaugos išskaidymas dauginamaisiais. Reikės remtis [šia medžiaga](komplektas.pdf)
* Darsyk atlikti pernai metais darytas [užduotis](dauginimas.pdf) su daugianarių dauginimu. 
* Po daugianarių dauginimo toliau praktikuotis su [uždaviniais](UMS_užduotys.ipynb) iš [Universal Math Solver](https://www.universalmathsolver.com)
* [Papildomas skyrelis](matemagic_squaring.pdf): kaip Benjaminas [pakėlė kvadratu](http://www.youtube.com/watch?v=M4vqr3_ROIk&t=13m55s) penkiaženklį per minutę?

### Kaip sekėsi

* Septintąją spalio 31d. pamoką apžvelgėme šio projekto medžiagą. Mantas patvirtino, kad supranta, kokį dydį atitinka reiškinys (a+b)(c+d), tačiau neprisiminė, kas vadinama greitąja daugyba. Paaiškinau, kad tai yra formos (a-b)(a+b), (a-b)(a-b), (a+b)(a+b) reiškinių skaičiavimas taikant iš anksto žinomas formules, gautas iš tokių dauginimų, kai šalutinėje įstrižainėje esantys nariai susitraukia. Taip pat paaiškinau, kad medžiagoje yra parodyta, kaip dauginimas su lentelėmis taikomas dauginant dviženklius skaičius ir kaip išvedamos greitosios daugybos formulės.
* Namų darbams lieka uždaviniai su dauginimu.
* Pridėjau iliustraciją su dauginimu penkiose dimensijose (papildomų subtilybių poskyryje).
* Aštuntąją lapkričio 8d. pamoką liko tie patys namų darbai: pratimai su dauginimu (dauginimas.pdf). Taip pat papildoma medžiaga (komplektas.pdf). Mantas paminėjo, kad po praeitos pamokos nerado nuorodos į šį projektą.
* Kitą dieną po pamokos pridėjau papildomą skyrelį apie matemagą Arthur Benjamin (matemagic_squaring.ipynb)
* Taip pat papildžiau atvirkščio proceso nagrinėjimą (skaidymą dauginamaisiais).
* Taip pat išrinkau uždavinius iš Universal Math Solver su įvairių reiškinių prastinimais ir lygčių sprendimu.
* Lapkričio 15d. paskyrėme pratimų su dauginimais ir teorinės medžiagos aptarimui (detalesnė informacija pamokos aprašyme)
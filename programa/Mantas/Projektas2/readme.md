### Tikslas

Priprasti prie reiškinių su kintamaisiais pertvarkymų. Didžiausią dėmesį skirsime daugianarių daugybai. Po to, kiek turėsime laiko, eisime prie veiksmų su šaknimis, lygčių sprendimo ir skaidymo dauginamaisiais.

### Priemonės

* Pastudijuoti, kur pritaikomas daugianarių dauginimas ir atvirkščias procesas: gautos sandaugos išskaidymas dauginamaisiais. Reikės remtis [šia medžiaga](komplektas.pdf)
* Darsyk atlikti pernai metais darytas [užduotis](dauginimas.pdf) su daugianarių dauginimu. 
* Po daugianarių dauginimo toliau praktikuotis su uždaviniais iš [Universal Math Solver](https://www.universalmathsolver.com)

### Kaip sekėsi

* Apžvelgėme medžiagą. Mantas patvirtino, kad supranta, kokį dydį atitinka reiškinys (a+b)(c+d), tačiau neprisiminė, kas vadinama greitąja daugyba. Paaiškinau, kad tai yra formos (a-b)(a+b), (a-b)(a-b), (a+b)(a+b) reiškinių skaičiavimas taikant iš anksto žinomas formules, gautas iš tokių dauginimų, kai šalutinėje įstrižainėje esantys nariai susitraukia. Taip pat paaiškinau, kad medžiagoje yra parodyta, kaip dauginimas su lentelėmis taikomas dauginant dviženklius skaičius ir kaip išvedamos greitosios daugybos formulės.
* Namų darbams lieka uždaviniai su dauginimu.
* Vėliau medžiagoje tikiuosi papildyti atvirkščio proceso nagrinėjimą (skaidymą dauginamaisiais) bei įtraukti pramoginę dalį: kaip matemagas Arthur Benjamin mintinai [pakėlė kvadratu penkiaženklį per minutę](http://www.youtube.com/watch?v=M4vqr3_ROIk&t=13m55s)
* Pamėginsiu įkelti taip pat uždavinių pavyzdžių iš Universal Math Solver.
* Taip pat pamginsiu įdomumui pavaizduoti daugybą penkiose dimensijose (papildomų subtilybių poskyryje)


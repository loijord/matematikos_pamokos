## Ką veikėme per pamoką?
09-21 pamoką šiek tiek prisiminėme, ką kalbėjome vasaros pradžioje apie programavimą.nagrinėjome šiuos uždavinius:
Pagrindinė mintis, kuo naudingas programavimas, yra mąstymo lavinimas, kad būtų kuo lengviau atlikti tas pačias operacijas su vis kitais objektais, taip pat gebėjimas sprendžiant uždavinį numatyti ir perrinkti visus atvejus. To labai reikia ir matematikoje.
Taip pat sprendėme keletą uždavinukų. Keletą nesudėtingų dalykų trumpai paprogramavome (žr. '.py' failus).

## Uždaviniai
1) Kiek yra galimų variantų sudaryti lietuviškiems automobilio numeriams?
2) Interneto routerio kodą sudaro 8 skaitmenys. Kiek kombinacijų reikės perrinkti, norint nulaužti routerio kodą?
3) Kai kurių routerių kodų nulaužimas tikrovėje paprastesnis. Yra žinoma, jog pirmasis skaitmuo būna nulis, be to, įvedant kodą yra tikrinami pirmi 4 skaitmenys, ir jei jie teisingi, tikrinami likusieji. Kiek kombinacijų reikės perrinkti žinant šį apėjimą?
4) Yra žinoma, jog toks teisingas kodas prasideda skaitmenimis 0872, o perrinkimas užtruko apie 9.5 val. Kiek laiko apytiksliai trunka patikrinti vieną kodą?
5) Ką reikia įrašyti skaičiuje \*45\* vietoj žvaigždučių, kad jis dalytųsi iš 18? 

## Kaip sekėsi Mantui?

1) Iš pradžių nesisekė prisiminti, kad skaičiuojant numerių kombinacijas reikia daugybos. Prisiminti padėjo uždavinio supaprastinimas ligi vienos raidės ir vieno skaičiaus ir pirmųjų keleto varianto pasibandymas.
2) Iš pradžių atrodė, kad teisingas atsakymas yra 10 000 000 000, tačiau pabandžius atvejus, kai yra 2 arba 3 skaitmenys, paaiškėjo, kad teisingas atsakymas yra 100 000 000. 
3) Sekėsi gana neblogai. Iš pradžių išsiaiškinome, kad reikės patikrinti ne daugiau nei 1000 variantų kodo priekiui nustatyti, o tada dar 10000 variantų galui. 
4) Šio uždavinio nebuvo, bet bekalbėdamas greit suskaičiavau ir buvau pateikęs atsakymą.
5) Mantas perskėlė užrašą į dvi dalis ir išsiaiškino, jog jose gali būti skaičiai 54 ir 54. Šis būdas yra tinkamas, jei nereikalaujama pateikti visų galimų būdų įrašyti skaitmenis. Pamokos metu nustatėme, kad jų yra dar 4. Be to, ši sprendimo strategija tinka tik tada, kai duoti tinkami skaitmenys. Jei 4 apkeistume su 3, strategija nebetiktų. Kitą pamoką panagrinėsime, kokie sprendimo būdai tinka visiems atvejams.

## Sudėtingesnės sąvokos, kurias aptarėme:
1) Debug'inimas
2) Biblioteka, jos importavimas
3) Taisyklingasis daugiakampis
4) Kintamasis 
5) Nežinomasis
6) Uždavinio supaprastinimas arba apibendrinimas.

## Namų darbai
1) Trikampį padalijame į keletą daugiakampių 2 tiesėmis ir užrašome skaičių rinkinį, parodantį, kokie tai daugiakampiai. Pavyzdžiui (3, 4, 4).
Reikia rasti visus tokius rinkinius. Vienodas situacijas atspindinčių rinkinių, pvz. (3, 4, 4) ir (4, 3, 4) nerašyti.
2) Ką reikia įrašyti skaičiuje \*36\* vietoj žvaigždučių, kad jis dalytųsi iš 84?

## Šaltiniai
* [Apie kintamąjį, nežinomąjį, sąvokas ir matematiką](https://klevas.mif.vu.lt/~rimasn/Matematinė%20analizė/analizes%20ivadas.pdf)
* [Instrukcijos kitai pamokai](https://github.com/loijord/Mantui)
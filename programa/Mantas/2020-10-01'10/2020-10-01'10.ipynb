{
 "cells": [
  {
   "cell_type": "markdown",
   "metadata": {},
   "source": [
    "Tai bus dviejų pamokų apžvalga iš karto.\n",
    "\n",
    "## Pirma pamoka\n",
    "\n",
    "Pirma pamoka prasidėjo nuo Inos pastabų dėl tvarkos sąsiuvinyje ir gauto 7 iš laipsnių temos. \n",
    "\n",
    "Nusprendėme artimiausiu daug dėmesio skirti pastangoms uždavinių sprendimų užrašyti tvarkingai. Dar priminsiu, kas itin svarbu iš ankstesnių pamokų: kiekvieno nebūtinai savarankiškai pavykusio sprendimo tikslas taip pat turi būti išsigryninti sunkiąsias vietas - faktus, be kurių uždavinys neišsispręstų arba įsidėmėti, kokios buvo klaidos.\n",
    "\n",
    "**Tvarka...**\n",
    "* Netvarkingi sprendimai: rašomi tik veiksmai ir atsakymas, kartais netvarkingu raštu ar nesilaikant aiškaus išdėstymo.\n",
    "* Tvarkingi sprendimai: kiekvieno veiksmo (atlikto žingsnio) prasmę reikia paaiškinti, taip pat, jei sprendžiame tekstinį uždavinį, reiktų paaiškinti, kaip vienas žingsnis logiškai išeina iš kito. Jei nesame tikri dėl skaičiavimų, juos darome juodraštyje. \n",
    "\n",
    "Kartais praverčia tekstą išdėstyti blokais (taip daroma moksliniuose straipsniuose). Tai padeda matyti, kas buvo keista atliekant pertvarkymus. Dėstymo blokais pavyzdys:\n",
    "\n",
    "\\begin{eqnarray*}\n",
    "(x+y)(x-y)(x^2+y^2)(x^4+y^4)(x^8+y^8) & = & (x^2-y^2)(x^2+y^2)(x^4+y^4)(x^8+y^8) = \\\\\n",
    "& = & (x^4-y^4)(x^4+y^4)(x^8+y^8) = \\\\\n",
    "& = & (x^8 - y^8)(x^8+y^8) = \\\\\n",
    "& = & x^{16} - y^{16}\n",
    "\\end{eqnarray*}\n",
    "\n",
    "Visą likusią pamoką skyrėme nagrinėti pirmą stojamąjį į Biržišką tvarkingai užrašant sprendimus sąsiuvinyje. Apžvelgsiu tik dalykus, prie kurių per aptarimą praleidome daugiau laiko.\n",
    "\n",
    "1\\. **Neišspręstas uždavinys per kontrolinį su įbrėžtu į kvadratą trikampiu.**\n",
    "Mantas gavo uždavinį: į kvadratą įbrėžtas trikampis taip, kad jo pagrindas sutampa su kraštine. Kvadrato kraštinės ilgis lygus 4. Koks įbrėžto trikampio plotas? Tvarkingo sprendimo pavyzdys:\n",
    "\n",
    "![](geosample.PNG)\n",
    "\n",
    "$$S_{\\Delta BCE} = \\frac{CD \\times AD}{2} = \\frac{4 \\times 4 }{2} = 8$$\n",
    "\n",
    "2\\. **Kintamųjų išreiškimas kitais duotose formulėse.**\n",
    "\n",
    "Tęsdamas kalbą apie tvarkingus sprendimus Manto paklausiau, ar jis mokėtų išreikšti kraštinę $AD$ kitais kintamaisais (per kitus kintamuosius), kai duota, kad $S_{\\Delta BCE} = \\frac{CD \\times AD}{2}$. Žodis ***išreikšti*** jam pasirodė neaiškus, todėl paaiškinau, kad vieno kintamojo išreiškimu kitais laikau to kintamojo užrašymą reiškiniu, kuris ***priklauso*** tik nuo kitų kintamųjų. Kitaip tariant ***išreikšti*** kitais kintamaisiais reiškia užrašyti ***priklausomybę*** nuo kitų kintamųjų. Pavyzdys: \n",
    "\n",
    "$$\\text{Tarkime }S_{\\Delta BCE} = \\frac{CD \\times AD}{2}$$\n",
    "$$\\text{Tada }\\frac{S_{\\Delta BCE}}{CD} = \\frac{AD}{2}$$\n",
    "$$\\text{Tada }\\frac{2\\times S_{\\Delta BCE}}{CD} = AD$$\n",
    "$$\\text{Vadinasi, }AD = \\frac{2\\times S_{\\Delta BCE}}{CD}$$\n",
    "\n",
    "Kitas pavyzdys, kurį apžvelgėme - pagreičio formulė. Ar aišku, kaip iš formulės $a = \\frac{v - v_0}{t}$ išreikšti likusius kintamuosius? Turėjom gauti tokias išraiškas:\n",
    "\n",
    "$$a = \\frac{v - v_0}{t} \\text{(duota)}$$\n",
    "$$t = \\frac{v - v_0}{a}$$\n",
    "$$v = at + v_0$$\n",
    "$$v_0 = v - at$$\n",
    "\n",
    "* Uždavinys su šaknų prastinimu.\n",
    "Mantas spręsdamas uždavinį su šaknimis bandė užrašyti: $\\sqrt{18} = \\sqrt{3} + \\sqrt{6}$. Tai yra labai blogai, nes buvo stengtasi atspėti taisyklę ir tai nepavyko. Iš tiesų $\\sqrt{18}$ pertvarkymų Mantas per pamokas dar nepradėjo (bet pradeda), tačiau praeitą pamoką nagrinėjome $\\sqrt{54}$ skaidymą panaudojant žėtonus. Mantas aiškinimo neatsiminė. Uždavinio, kurį sprendėme iš stojamųjų į Biržišką, tvarkingas sprendimas **bus įkeltas vėliau**\n",
    "\n",
    "Mantui iškilę sunkumai:\n",
    "\n",
    "* Neprisiminė kaip skaičiuojamas bet kurio trikampio plotas, kai žinoma jo kraštinė ir į ją išvesta aukštinė. Paminėjo, kad žino kaip tai atlikti tik su stačiaisiais trikampiais. Reikėjo pakartoti užmirštą kursą:\n",
    "\n",
    "**Trikampio ploto formulė visais atvejais yra: $S=\\frac{ah}{2}$ Čia $a$ - pagrindo, į kurį išvesta aukštinė, ilgis, o $h$ - tos aukštinės ilgis.**\n",
    "\n",
    "![](trikplotai.PNG)\n",
    "\n",
    "* Nežinau, ar suprato žodžius ***išreikšti*** ir ***priklausomybė***.\n",
    "* Per kontrolinį įvėlė žioplą klaidą ($2x = x^2$)\n",
    "* Taikė daug neteisingų savybių: $(a^2-b^2)^2 = a^4 - b^4$, $(a^2+b^2)^2 = a^4 + b^4$, $\\sqrt{ab} = \\sqrt{a} + \\sqrt{b}$ **Spėlioti taisykles - labai blogai!**\n",
    "* Praėjus 9 dienom nuo aiškinimo neprisiminė, kaip dauginamaisiais skaidomos šaknys: $\\sqrt{18}$, $\\sqrt{54}$ ir pan.  \n",
    "\n",
    "\n",
    "## Antra pamoka\n",
    "\n",
    "**Pirma pamokos dalis**\n",
    "Pasikartojome, kas yra Pitagoro teorema, Pitagoro trejetai ir parodėme, kaip gauti kiek tik nori Pitagoro trejetų. Įrodėme tapatybę $(m^2-n^2)^2 + (2mn)^2=(m^2+n^2)^2$. Mantas taip pat paminėjo, kad mokykloje įgyjo papildomų žinių, kurios padėtų atskliausti reiškinį $(m^2-n^2)^2$, tačiau jo žinios buvo netvirtos. Iš pradžių jis darė daug klaidų. \n",
    "\n",
    "Mantas pasigyrė, kad išsitaisė 7 iš laipsnių temos į 9.\n",
    "\n",
    "Vėliau pakartojome išreiškimus:\n",
    "\n",
    "$$V = abc$$\n",
    "$$a = \\frac{V}{bc}$$\n",
    "$$b = \\frac{V}{ac}$$\n",
    "$$c = \\frac{V}{ab}$$\n",
    "\n",
    "Galiausiai šiek tiek pakeičiau pamokos temą ir pradėjome kalbėti apie įvairių dalykų reiškimą matymą skyriais - būtiną dalį norint suprasti, kaip vientisas dvejetainis (sudarytas iš 0 ir 1) duomenų srautas yra konvertuojamas į paveikslėlius, kuriuos stebime kompiuteryje. Siūlau susipažinti su mano naujausiu projektu [numpyviz](https://github.com/loijord/numpyviz), kurį ateityje naudosime kaip pagalbinę mokymosi priemonę.\n",
    "\n",
    "Apžvelgdamas viską, ką iki tol darėme, išskyriau užduotis, kurias būtinai reikės atlikti kitose pamokose:\n",
    "\n",
    "* Pasikartoti įvairių taisyklių sunkesnes dalis, kuriose Mantui kilo sunkumų (aprašytas praeitų pamokų apžvalgose). Taip pat apžvelgti šaltinį, kuriame įvardintos [populiariausios mokinių klaidos](https://tutorial.math.lamar.edu/Extras/CommonErrors/AlgebraErrors.aspx)\n",
    "* Pasikartoti dauginimus.\n",
    "* Pasipraktikuoti su išreiškimais.\n",
    "* Išnagrinėti duomenų srauto vertimą į paveikslėlius pagal tam tikrą darbo schemą.\n",
    "* (Papildomai: pasipraktikuoti geometrijos uždavinių aprašymą)\n",
    "* (Papildomai: visų mūsų turimų stojamųjų suskirstymas į potemes)\n",
    "\n",
    "Šias užduotis parengsiu atskiruose projektuose: (`Projektas1`, `Projektas2`, `Projektas3`, `Projektas4`, `Projektas5`, , `Projektas6`), jie artimiausiu laiku turėtų pasirodyti Manto mokymosi aplinkoje.\n",
    "\n",
    "**Antra pamokos dalis**\n",
    "\n",
    "Mantas labai nekantravo eiti prie Kengūros uždavinių aptarimo. Tvarkingus uždavinių sprendimus užsirašėme sąsiuvinyje ir Mantas jais gali naudotis. Pagrindines idėjas, kurias pavyko sužinoti iš kiekvieno uždavinio, įkelsiu kitos pamokos apžvalgoje.\n"
   ]
  }
 ],
 "metadata": {
  "kernelspec": {
   "display_name": "Python 3",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.8.3"
  }
 },
 "nbformat": 4,
 "nbformat_minor": 4
}

Sąvokos
* Neutralusis (pagal Simoną - magiškas) skaičius operacijos * atžvilgiu - tai toks skaičius e, kad paėmus su bet kuriuo kitu skaičiumi a ir atlikus veiksmą a * e, rezultatas nepasikeis (a*e bus lygu a). 
* Priešingieji skaičiai - tai skaičiai, kurių suma lygi 0.
* Atvirkštiniai skaičiai - tai skaičiai, kurių sandauga lygi 1.

Klausimai:
1) Koks yra neutralus skaičius daugybos atžvilgiu, ir koks sudėties atžvilgiu?
2) Įveskime sąvoką, kurios nemini mokykloje:

    ```Atvirkštiniai skaičiai operacijos * atžvilgiu - tai tokie skaičiai a ir b, kad a * b lygu neutraliam skaičiui e.```
   
   Ką remiantis šia sąvoka turi bendro atvirkštiniai skaičiai ir priešingi skaičiai?
3) Spręskime lygtį: x* x* x* x* x* x* x* x* x* x=2. Pabandykite nurodyti apytikslę x reikšmę, kuri tenkina šią lygybę.

Atsakymai:
1) Bet ką padauginę iš 1 gausime tą patį ir prie bet ko pridėję 0 gausime tą patį. Vadinasi:
    * neutralus skaičius daugybos atžvilgiu yra 1
    * neutralus skaičius sudėties atžvilgiu yra 0
2) Atsakymą pailiustruosime lentele

| Operacija  | Neutralus skaičius | Sąryšis tarp atvirkštinių narių a ir b| Mokyklinis a ir b pavadinimas
| :----: | :----: | :----: | :----: |
| + | 0 | a + b = 0 | a ir b - priešingieji
| × | 1 | a × b = 1 | a ir b - atvirkštiniai

Vadinasi, tiek priešingieji, tiek atvirkštiniai skaičiai yra atvirkštiniai tam tikros operacijos atžvilgiu.

3) Čia yra lentelė, kuri parodo reiškinio x* x* x* x* x* x* x* x* x* x reikšmę su atitinkama x reikšme.

| x  | sandauga |
| :----: | :----: |
| 0,2 | 0,0000001024 |
| 0,99 | 0,9 |
| 1 | 1 |
| 1,05 | 1,62 |
| 1,07 | 1,96 |
| 1,072 | 2,004 |
| 1,074 | 2,04 |
| 1,08 | 2,16 |
| 1,1 | 2,6 |
| 1,2 | 6,2 |
| 1,4 | 29 |
| 2 | 1024 |
| 3 | 59049 |
   
  


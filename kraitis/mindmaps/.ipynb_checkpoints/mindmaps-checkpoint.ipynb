{
 "cells": [
  {
   "cell_type": "markdown",
   "metadata": {},
   "source": [
    "[Sąvokų žodynėlį](../sąvokų_žodynėlis.ipynb) galima pateikti schematiškai. Kaip ši schema atrodytų? Pateiksiu pora ne matematikoje stebėtų pavyzdžių, po to pereisiu prie jų pritaikymo matematikoje\n",
    "\n",
    "### Pavyzdys 1: minčių žemėlapis (?)\n",
    "![](mindmaps.jpg)\n",
    "\n",
    "***Tony Buzan*** knygoje ***mokykitės mąstyti*** pateikia minčių žemėlapius kaip išsigelbėjimą, padedantį įsiminti didelius informacijos kiekius mokantis bet kokį dalyką. \n",
    "\n",
    "![](buzan.jpg)\n",
    "\n",
    "### Pavyzdys 2: minčių žemėlapis įtraukiant chronologiją ir interakcijas (?)\n",
    "\n",
    "Kitas įdomus pavyzdys būtų minčių žemėlapis, kuriame viršūnes suskirsto į tam tikras grupes pagal chronologiją ar kitus skiriamuosius požymius:\n",
    "\n",
    "![](ishkur.png)\n",
    "\n",
    "Interakcijomis vadinu galimybę matyti papildomą informaciją spustelėjus ant tam tikrų minčių žemėlapio dalių. Mantas V. rodė vadovėlio pavyzdį, kuriame šios interakcijos palaikomos ir tokį informacijos šaltinį vadina infografiku.\n",
    "\n",
    "### Minčių žemėlapio schemos taikymas matematinių sąvokų tarpusavio ryšiui pavaizduoti\n",
    "\n",
    "Mano nuomone schematiškai vaizduojant sąvokas reiktų didesnio griežtumo. Schemas siūlau sudarinėti stengiantis išlaikyti šį mano pamėgtą principą:\n",
    "\n",
    "$\\boxed{\\text{Viena objekto forma}} \\stackrel{\\boxed{\\text{Mąstymo procesai}}}{\\Rightarrow} \\boxed{\\text{Kita objekto forma}}$\n",
    "\n",
    "Pailiustruosiu, kaip galėtų atrodyti schemos nubraižytos daliai [sąvokų žodynėlio](../sąvokų_žodynėlis.ipynb). Iš viso sukūriau tris iliustracijas:\n",
    "### Schema 1 apie skaičiaus ir dydžio ryšį \n",
    "![sąvokų žodynėlio](e1.png)\n",
    "\n",
    "### Schema 2 apie reiškinio sąvokos atsiradimą žiūrint į dydį kaip į kintamąjį\n",
    "![sąvokų žodynėlio](e2.png)\n",
    "\n",
    "### Schema 3 apie lygybės sąvokos atsiradimą panaudojant reiškinio sąvoką\n",
    "![sąvokų žodynėlio](e3.png)\n",
    "\n",
    "### Apibendrinant\n",
    "Jei į matematiką žiūrėtume kaip į bendrą kūrybinį žmonijos produktą, tai pamatytume kaip įvedus vienas sąvokas matematines sąvokas ir daug su jomis dirbant atsiranda intelektinė poreikis įvesti naujas sąvokas. Taip gimsta matematinė kalba ir būdai spręsti uždavinius.\n",
    "\n",
    "Kaip atrodo matematika, kurioje dar nespėta įvesti dabartyje naudojamų šaknies ir laipsnio žymėjimų, galite susipažinti *Ars Magma (1545m.)* knygos aptarime. Joje Kardanas paviešino kubinių lygčių sprendimo metodus:\n",
    "\n",
    "![](arsmagma.png)\n",
    "\n",
    "### Apie sakinį TRIJŲ VIENETŲ SUMA YRA TRYS\n",
    "Savo ***Facebook*** paskyroje pamėginau apibendrinti prieš tris savaites vykusio seminaro diskusiją. Antanas pasiūlė pagalvoti, kokios trys klaidos yra sakinyje TRIJŲ VIENETŲ SUMA YRA TRYS.\n",
    "\n",
    "***Tokių klaidų prigimtis yra aiškių matematinių sąvokų apibrėžimų neturėjimas. Seminare generavome idėjas, kokie turėtų būti dydžio, kiekio ir matavimo vieneto apibrėžimai. Lyg ir gavosi, kad jie yra nepaklūstantys bendrai tvarkai, nes norint apibrėžti bent vieną iš jų, prireikia kitų dviejų ir taip susidaro uždaras ratas. Rimas patvirtino, kad tame blogybių nėra. Aš priminiau, kad dydis - tai objekto ar reiškinio savybė, kuriai įprasta priskirti skaičių (kiekį) pasirenkant matavimo vienetą. Kiekis, kiekybė - tai, kas išreiškiama skaičiais, suskaičiuojama. Tačiau dėl vieneto liko nelabai aišku. Pagal mokytoją Antaną, vienetas - tai objektų kiekis, sudarantis tam tikrą visumą, o prie jo prijungus kiekį, gaunam matavimo vienetą. Pvz. ir viena avis, ir pora medžių, ir trejetas avių būtų vienetai. O pagal mane (ir kitus) matavimo vienetas - tai būtų bendru sutarimu apibrėžtas dydis, naudojamas kaip etalonas. Bendrai sutarėme, kad dydis atsako į klausimą ,,kas matuojama?\", o matavimo vienetas - ,,kuo matuojama?\".***\n",
    "\n",
    "Į šią ištrauką galima žiūrėti kaip į teorinę medžiagą, pakankamą atsakyti Antano klausimui. Jis taip pat pridūrė, kad tada kai sąvokų apibrėžimuose paliekami užkulisai, gaunasi nesusipratimai ir šią mintį minėtu klaidingu sakiniu. Remiantis pateikta medžiaga suformulavau tokius atsakymus.\n",
    "\n",
    "1\\. Vienetai negali būti trys, nes vienetas - visuma. Mes nesakome ,,trys poros kiškių\", o vietoj to sakome ,,šešetas kiškių\" (pora kiškių pagal Antaną - vienetas).\n",
    "\n",
    "2\\. Vienetai įprastai nesumuojami\n",
    "\n",
    "3\\. Tai, kas sumuojama ir kas po to gaunama, turi būti tos pačios kategorijos objektai. Vienetas ir trys - skirtingų kategorijų objektai.\n",
    "\n",
    "**Klausimas.** Kurioje schemos dalyje turėtų būti patalpinta Antano pasiūlyta samprata?\n",
    "\n",
    "### Apie chronologijos įtraukimą į schemas\n",
    "Jau matėme pavyzdį, kaip dažnas kubo ir kubinės šaknies sąvokų vartojimas paskatino įsivesti šaknies žymėjimus ir kada tai maždaug vyko. Norint į minčių žemėlapį įtraukti chronologiją, naudinga susipažinti su svarbiausiais Renesanso laikų istoriniais įvykiais. Trumpą jų apžvalgą esu įkėlęs [šioje nuorodoje](https://github.com/loijord/General/blob/master/READING/CONCEPTS/concept_summary/santrauka.pdf).\n",
    "\n",
    "### Kiti klausimai seminaro dalyviams\n",
    "\n",
    "1\\. Ar tinka sakyti, kad trys - tai vieneto žymėjimas? Reikia pasakyti kokio vieneto.\n",
    "\n",
    "2\\. Lygybės sąvokos aiškinimas kiek modifikuotas lyginant pagal originalų tekstą. Nesupratau, ką reiškia teiginys $2+3$ ir $1+4$ yra du skirtingi to paties skaičiaus vardai (reprezentacijos). Skaičius kaip objekto tipas.\n",
    "\n",
    "3\\. Sudedamosios dalys sąvokai apibūdinti: apibrėžimas, žymėjimas, vaizdavimas.\n",
    "\n",
    "4\\. Tarkime paprašėme moksleivio apibūdinti trupmenos prasmę $\\frac{1}{3}$ arba paaiškinti, kodėl galime tvirtinti, kad ji lygi $\\frac{1\\cdot 5}{3 \\cdot 5}$. Moksleivis nurodo, kad prasmė būtų, jog 1 - tai trupmenos skaitiklis, o 3 - vardiklis. Į antrą klausimą jokio atsakymo neturi išskyrus, kad taip mokėsi mokykloje. Kaip elgtumėtės tokioje situacijoje? Reikėtų klausti ne kokia prasmė, o prašyti nurodyti $\\frac{1}{3}$ apibrėžimą.\n",
    "\n",
    "### Kitos pastabos\n",
    "* Vaiva - Toulmin schemos\n",
    "* Rimas dalijosi dydžio sąvokos analize istoriniu požiūriu."
   ]
  }
 ],
 "metadata": {
  "kernelspec": {
   "display_name": "Python 3",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.8.3"
  }
 },
 "nbformat": 4,
 "nbformat_minor": 4
}
